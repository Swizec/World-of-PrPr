MMORPG-ji so dandanes zelo splošno razširjen in popularen tip iger, vseeno pa imajo nekaj slabosti. 
Glavni problem je omejenost v vseh današnjih igrah. Igralec lahko počne, kar si je ustvarjalec igre 
zamislil, ne pa tega kar se igralcu v tistem trenutku zdi najbolj pomembno oziroma zanimivo. MMO 
igre ki po definiciji nimajo zaključka, ga dandanes vse imajo, zaradi prej omenjenih omejitev. Že 
sam obstoj konceptov kot so najvišji nivo in najboljša oprema oz. predmeti povozijo celotno idejo 
takih iger. Večina MMO-jev za normalno igranje zahteva monotone ponavljajoče aktivnosti igralcev, 
kar je odbijajoč faktor za mnogo ljudi. MMO-ji se čedalje bolj prilagajajo ciljni skupini splošnih 
oz. občasnih igralcev, ob tem pa na žalost pozabljajo posebej nagrajevati igralce ki igri namenijo 
veliko več časa in energije kot povprečen igralec. 

Če v enem stavku povzamemo opis današnjega MMOja: neprestano počni ene in iste stvari, dokler ne 
postanejo popolnoma monotone, na koncu pa bojo skoraj vsi igralci bolj ali manj enaki in podobno 
nagrajeni kot ti. 

To si želimo z World of PrPr spremeniti.

Da bo naša igra igralcem privlačna in se bo hkrati lahko merila z ostalimi igrami podobnega tipa
na tržišču, mora imeti dovolj zmogljiv grafični pogon za vizualno privlačnost in dober fizikalni
pogon, ki bo dejansko narekoval tempo, obnašanje in omejitve celotne igre. 

Kot MMO naj igra ne bi imela zaključka, zato ji ga tudi ne bomo naredili. Noben predmet in noben 
dosežek v igri ne bo "najboljši". Igralec z željo, sposobnostjo in časom bo vedno lahko dosegel 
oz. ustvaril nekaj boljšega in unikatnega.

World of PrPr bo moral podpirati tako zadovoljivo in nemoteno igralno izkušnjo veliki
količini igralcev hkrati kot obstoj računalniško vodenih likov in ostalih objektov v konstantno
spreminjajočem-se navideznem svetu.

Igra, ki smo si jo zamislili, bo zadovoljila vse zgoraj naštete pogoje. Grafični in fizikalni
pogon igre bosta konkurenčna vsem ostalim najnovejšim igram. Razvili bomo do sedaj že 
ne-obstoječ sistem popolnoma svobodnega igranja igre v svetu ki ni v nobenem pogledu statičen.
Hkrati pa bo popolna svoboda igranja rešila problem dobre igralne izkušnje naše igre, saj bo
le-ta odvisna le od igralcev samih.